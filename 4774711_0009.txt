 

f. Sophocles quam sententiam et qua *arte in Aiace
’ fabula persecutus sit.

firaecorum poe'tac scenici operum argumenta e fabulari gentis suae historia hauserunt,
id quod multum praestabatutilitatis. Fervidiori enim studio spectatores erga res propositas te·
uehuntur, quum iu ipsa· patria, saepe iu eadem, quam incolebant, civitate ipsae res peractae essem3
tum vero, quoniam rebus apertis celebrique fama divulgatis poe'tas explicationis tantum viae ac
rationi consulere opus erat. Fabulae autem proditae erant Homeri carminibus et poetarum, quos
cyclicos vocamus, Attamen, quum, si respicis tempus et terras, fabulae non semper et ubique eaedem
essent, sed ut ita dicam huc atque illuc fluctuarent, insequentes poetae imprimisque tragici partem
aliquam vel totam rem mutare non dubitabant. Qua in re Euripides ita ingenio suo indulgebat,
ut prologis illis saepe defensis, saepius vituperatis, praefari ei necesse esset. Quo more minus apto
Sophocles non usus est. Aeschylum, quoad fieri posset, sequebatur. Argumenta enim ab illo iam
tractata ita mutabat, ut opus perfectum omnibusque suis numeris et partibus expletum exhiberet.
Quod quum accurate respicias, qua re permotus poe'ta secus ac alii scenas composuerit, saepissime
tibi datur clavis, qua aditum tibi in fabricam ipsius poetae pares, ubi consilia, quid haec et illa
sibi velint, auscultari licebit. Maximi hoc est momenti in percontandis tragoediis, quarum summa
de sententia non uno modo disputetur. Earum in numero Sophoclea Aiacis fabula habenda est.
Neque solum de idea, quae huic fabulae subjecta sit, sed etiam de arte rerum compositionis viri
doctissimi inter se dissentiunt, quum totam alteram partem alii plane supervacaneam reiici‚ alii
necessariam teneri velint. Ab hac et ab illa· parte stant viri celeberrimi. Si sententiarum vero,
quibus in hac commentatione usus sum, auctores saepius nou accuratissime laudavi, ignoscas quaeso,
quoniam neque libros omnes adhibitos in manibus iam teneo, neque doctis artis iudicibus, sed iu·
venibus gymnasii discipulis haec conscripsi.

 

 

